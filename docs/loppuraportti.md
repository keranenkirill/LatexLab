# Miniprojektin Loppuraportti

**Osallistujat:**  
Kirill Keränen, Kasper Kinnarinen, Markus Wahlman, Paul Veltheim, Ari Näätäluoma, Janne Suntinen

## Sprinttien haasteet

### Sprint 1

Projektin alussa merkittävin haaste oli käynnistyksen alkukankeus: oli epäselvää, mistä täsmälleen kannattaisi lähteä liikkeelle. Onneksi saatavilla ollut boilerplate antoi ensisysäyksen, josta oli luontevaa aloittaa. Ensimmäisen sprintin aikana käytettiinkin aikaa suunnitteluun ja siihen, mitä kukin haluaisi tehdä ja miten tehtävät jaetaan. Koko projektin ajan käytössämme oli hybridimalli, jossa pääsääntöisesti pidimme yhteyttä Discordissa ja muutaman kerran viikossa keskustellaksemme sprintin edistymisestä. Ennen katselmusta näimme myös paikan päällä pidempään.

Versionhallinnan käyttöönotto tiimityöskentelyssä loi omat haasteensa, sillä se oli tiimityöskentelyn kautta uutta kaikille. Sprintin user storyjen jakaminen pienempiin, selkeämmin hallittaviin taskeihin ei vielä sujunut, ja tämän takia oli vaikeuksia jakaa töitä tasaisesti.

### Sprint 2

Toisessa sprintissä ongelmaksi muodostui liian monen user storyn lisääminen sprintin aikana, minkä seurauksena pylint jäi lisäämättä projektiin. Tämä oli yksi arvosteluperusteista, joten laatu kärsi liiasta ahneudesta user storyjen määrän suhteen. Myönteisenä kehityksenä kuitenkin opittiin jakamaan user storyt aikaisempaa paremmin sopivan kokoisiksi taskeiksi. Tämä selkiytti sprintin läpivientiä ja auttoi paremmin hahmottamaan, mitä kunkin tehtävän toteuttaminen edellytti.

### Sprint 3

Kolmannessa sprintissä laadun parantamiseen tähtäävät toimenpiteet alkoivat kantaa hedelmää, ja kaikki arvosteluperusteet täyttyivät. Laatuun panostaminen ja tehtävien aiempaa tarkempi määrittely näkyivät prosessin selkeytymisenä ja projektin sujuvuutena. Ainoa ongelma oli lopun kiire, joka viittasi yhä haasteisiin työn rytmityksessä. Tästä huolimatta sprintti 3 osoitti, että retrospektiivien kautta löydetyt parannuskeinot ja jatkuva kehittäminen olivat toimiva menetelmä laadun ja sujuvuuden parantamiseksi.

### Sprint 4

Projektin viimeisessä sprintissä tasaista työtahtia oli edelleen vaikea saavuttaa, ja työt painottuivat liiaksi loppuvaiheeseen muiden kiireiden ja sairastumisten vuoksi. Tämä loi jälleen loppusprinttiin turhaa painetta ja osoitti, ettei tehtävien aikataulutus ollut vieläkään täysin hallinnassa. Lisäksi huomattiin, että sovelluksen ulkoasun viimeistely viimeiseen sprinttiin jätettynä ei ollut toimiva ratkaisu. Tässä vaiheessa projektia oli jo liian myöhäistä tehdä laajoja muutoksia, ja ulkoasun hiominen jäi pintatasolle. Demotilaisuus sprintin lopussa lisäsi paineita saada kaikki toimimaan valmiiksi, mikä nosti kiireentuntua.

## Onnistumiset ja parannukset

Kokonaisuutena projektin edetessä tiimityöskentely parantui huomattavasti. Versionhallinnan käyttö tuli luontevammaksi, ja ketterät käytännöt, kuten retrospektiivit ja sprinttikatselmukset, alkoivat sujua jouhevammin. Erityisesti sprintti 3:n kehitystoimet osoittivat, miten ongelmiin keskittyminen ja parannusehdotukset toivat tuloksia.

Tulevissa projekteissa työtahtia olisi kuitenkin tasoitettava paremmin, jotta sprinttien lopussa ei syntyisi jatkuvia kiirehuippuja. Myös pidempiaikaisia suunnitelmia voisi laatia tarkemmin, jotta myöhemmin tarvittavat muutokset eivät kasvaisi liian työläiksi.

## Opitut asiat

Tiimi oppi toimimaan ketterien kehitysperiaatteiden mukaisesti ja hallitsemaan versionhallintaa usean kehittäjän projektissa. Monelle uudet tekniset ratkaisut toivat arvokkaita oppimiskokemuksia. Mikään ei varsinaisesti osoittautunut turhaksi, vaan jokainen sprintti, sen vaatimukset ja haasteet kehittivät tiimiä.

Kertyneen kokemuksen ansiosta tiimi osaa jatkossa suunnitella työnsä paremmin, panostaa tasaisempaan työtahtiin, reagoida ajoissa haasteisiin ja näin tehdä tulevista projekteista entistä sujuvampia ja laadukkaampia.
